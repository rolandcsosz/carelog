Jelen dokumentum a jogszabály 1. weboldalát tartalmazza. A teljes jogszabály nyomtatásához valássza a fejlécen található nyomtatás ikont!

# 8/2000. (VIII. 4.) SzCsM rendelet

# a személyes gondoskodást végző személyek adatainak működési nyilvántartásáról

A szociális igazgatásról és szociális ellátásokról szóló 1993. évi III. törvény (a továbbiakban: Szt.) 132. §-a (2) bekezdésének e) pontjában foglalt felhatalmazás alapján a következőket rendelem el:

1. § (1) Az Szt. 92/D–92/H. §-aiban foglaltak szerint a személyes gondoskodást végző személyek adatait működési nyilvántartásba kell venni.

(2) E rendelet alkalmazásában

a) [\*](#lbj0id49c0) személyes gondoskodást végző személy az, aki

aa) [\*](#lbj1id49c0) a személyes gondoskodást nyújtó szociális intézmények szakmai feladatairól és működésük feltételeiről szóló 1/2000. (I. 7.) SzCsM rendeletben, vagy a személyes gondoskodást nyújtó gyermekjóléti, gyermekvédelmi intézmények, valamint személyek szakmai feladatairól és működésük feltételeiről szóló 15/1998. (IV. 30.) NM rendeletben vagy a javítóintézetek rendtartásáról szóló 1/2015. (I. 14.) EMMI rendeletben meghatározott képesítési előírásokhoz kötött tevékenységet főállásban, munkaviszonyban vagy közalkalmazotti jogviszonyban (a továbbiakban együtt: munkaviszony), illetőleg nevelőszülői foglalkoztatási jogviszonyban vagy egyéni vállalkozás keretében végez, és

ab) [\*](#lbj2id49c0) a képesítési előírásoknak megfelelő szakképesítéssel rendelkezik, ideértve azt is, ha jogszabály alapján a képesítési előírások alól mentesült;

b) főállásnak több egyidejűleg fennálló munkaviszony esetén az a munkaviszony tekintendő, amelyben a munkaidő hosszabb, azonos hosszúságú munkaidejű munkaviszonyok esetén pedig az, amelyiket korábban létesítették.

2. § [\*](#lbj3id49c0) A működési nyilvántartást a Slachta Margit Nemzeti Szociálpolitikai Intézet (a továbbiakban: nyilvántartó) vezeti.

3. § A nyilvántartónak

a) [\*](#lbj4id49c0) a nyilvántartási adatok bejelentése [Szt. 92/F. § (1) bekezdés] a szociálpolitikáért felelős miniszter (a továbbiakban: miniszter) által jóváhagyott és a nyilvántartó honlapján, valamint a Szociális Ágazati Portálon közzétett adatlapon,

b) [\*](#lbj5id49c0) a személyes gondoskodást végző személy adataiban bekövetkezett változások bejelentése a miniszter által jóváhagyott és a nyilvántartó honlapján, valamint a Szociális Ágazati Portálon közzétett adatlapon

történik.

4. § (1) A 3. § szerinti bejelentési kötelezettségnek

a) [\*](#lbj6id49c0) a szociális, gyermekjóléti vagy gyermekvédelmi intézményben, illetve javítóintézetben munkaviszonyban főállásban foglalkoztatott, illetőleg nevelőszülői foglalkoztatási jogviszonyban álló személyes gondoskodást végző személyre (a továbbiakban együtt: munkavállaló) vonatkozóan az intézmény vezetője, illetőleg a működtető (a továbbiakban együtt: munkáltató),

b) [\*](#lbj7id49c0) önmagára vonatkozóan [a ba) és bb) alpontokban foglalt személyek a továbbiakban együtt: önbejelentésre kötelezett]

ba) [\*](#lbj8id49c0) a szociális, gyermekjóléti vagy gyermekvédelmi intézmény, illetve a javítóintézet vezetője,

bb) [\*](#lbj9id49c0) a személyes gondoskodást vállalkozóként végző személy,

bc) [\*](#lbj10id49c0)

c) [\*](#lbj11id49c0) a települési önkormányzattal munkaviszonyban álló, egyszemélyes szolgáltatásként személyes gondoskodást végző személyre vonatkozóan a települési önkormányzat jegyzője

tesz eleget.

(2) [\*](#lbj12id49c0) A munkáltató a bejelentési kötelezettsége teljesítésekor a 3. § a) pontja szerinti adatlapot a miniszter által jóváhagyott és a nyilvántartó honlapján, valamint a Szociális Ágazati Portálon közzétett adatösszesítővel továbbítja a nyilvántartónak. A munkáltató bejelentési kötelezettsége a próbaidőre alkalmazottakra nem vonatkozik.

5. § A munkavállaló

a) [\*](#lbj13id49c0) a működési nyilvántartásba vételhez szükséges adatokat a munkába lépéskor, illetőleg a nevelőszülői tevékenysége megkezdésekor,

b) [\*](#lbj14id49c0) az adatokban bekövetkezett változásokat harminc napon belül,

c) [\*](#lbj15id49c0) a továbbképzési, illetve a vezetőképzési kötelezettség teljesítését az arról szóló igazolás, illetve tanúsítvány kézhezvételét követő harminc napon belül

köteles a munkáltatónak bejelenteni és rendelkezésre bocsátani az igazolásokra szolgáló iratok másolatát.

6. § [\*](#lbj16id49c0) (1) [\*](#lbj17id49c0) A munkáltató a vezetőképzésre kötelezett munkavállaló vezetőképzési kötelezettségének teljesítését az arról szóló tanúsítvány bemutatását követő harminc napon belül jelenti a nyilvántartónak a miniszter által jóváhagyott és a nyilvántartó honlapján, valamint a Szociális Ágazati Portálon közzétett adatlapon.

(2) Az adatlaphoz mellékelni kell a továbbképzési programon való részvételről a továbbképzés szervezője által kiállított igazolás, illetve a vezetőképzés elvégzéséről szóló tanúsítvány másolatát.

(3) Ha a személyes gondoskodást végző személyek továbbképzéséről szóló miniszteri rendelet vagy a vezetői megbízással rendelkező szociális szolgáltatást nyújtó személyek vezetőképzéséről szóló miniszteri rendelet rendelkezései szerint megszakadt továbbképzési, illetve képzési időszak tovább folytatódik, a továbbképzési, illetve a képzési időszak megszakadásáig teljesített továbbképzések, illetve vezetőképzés elvégzésének igazolására az (1) bekezdésben foglaltakat kell alkalmazni.

(4) Az önbejelentésre kötelezett továbbképzési és vezetőképzési kötelezettségének bejelentésére az (1)–(3) bekezdésben foglaltak megfelelően irányadóak.

7. § [\*](#lbj18id49c0) (1) [\*](#lbj19id49c0) A nyilvántartó igazolást állít ki a működési nyilvántartásba vételről.

(2) [\*](#lbj20id49c0) A nyilvántartásba vételről szóló igazolás a működési nyilvántartásból való törlésig érvényes.

(3) A nyilvántartó az igazolást a munkáltatónak, önbejelentés esetén a nyilvántartásba vett személynek küldi meg. A munkáltató az igazolást a munkavállaló részére köteles átadni.

(4) [\*](#lbj21id49c0) Ha a nyilvántartásba vétel munkáltatói bejelentés alapján történt, a nyilvántartó a nyilvántartásba vételről visszaigazolást küld a munkáltatónak.

(5) [\*](#lbj22id49c0)

(6) [\*](#lbj23id49c0) Ha a vezetőképzésre kötelezett munkavállaló nem tett eleget a továbbképzési kötelezettségének, a nyilvántartó erről értesíti a munkáltatót.

8. § (1) [\*](#lbj24id49c0) Ha a működési nyilvántartásból való törlésre okot adó körülmény – az önbejelentésre kötelezett halálát kivéve – következik be, a bejelentésre kötelezett a körülmény bekövetkeztétől számított 30 napon belül a miniszter által jóváhagyott és a nyilvántartó honlapján, valamint a Szociális Ágazati Portálon közzétett adatlapon köteles ezt a nyilvántartónak bejelenteni.

(2) [\*](#lbj25id49c0) Ha a munkáltató a működési nyilvántartásból való törlést az Szt. 92/G. § (1) bekezdés c) pontja szerinti ok miatt kéri, és az adatlapon jelzi, hogy a volt munkavállaló feltehetően a jövőben is az e rendelet alapján működési nyilvántartásba vételi kötelezettséggel járó tevékenységet fog végezni, úgy a nyilvántartó egy évig nem törli az adatokat. Amennyiben az egy év alatt nem érkezik a nyilvántartott személyre vonatkozóan új bejelentés, az adatokat törölni kell.

(3) [\*](#lbj26id49c0) Az önbejelentésre kötelezettek működési nyilvántartásból való törlésére az (1) bekezdésben foglaltak irányadóak.

9. § Ez a rendelet a kihirdetését követő 8. napon lép hatályba.

10. § [\*](#lbj27id49c0)

## 1–4. számú melléklet a 8/2000. (VIII. 4.) SzCsM rendelethez [\*](#lbj28id49c0)

## 5. számú melléklet a 8/2000. (VIII. 4.) SZCSM rendelethez [\*](#lbj29id49c0)

## 6. számú melléklet a 8/2000. (VIII. 4.) SzCsM rendelethez [\*](#lbj30id49c0)

## 7. számú melléklet a 8/2000. (VIII. 4.) SzCsM rendelethez [\*](#lbj31id49c0)

---